---
publishDate: 2025-02-21T16:11:39+01:00
title: "Preuzmite igru - Jadranska pustolovina: (o)čuvaj more!"
image: ~/assets/images/470340361_17965523624819532_5129479633363120459_n.jpg
category: false
tags: false
---
Za potrebe Noći istraživača - Ja istražujem, znanstvenici s Instituta za oceanografiju i ribarstvo osmislili su edukativnu igru koju su naši posjetitelji mogli zaigrati u Splitu na Prokurativama ovog rujna. Cilj igre je upoznati igrače s pozitivnim i negativnim utjecajem koji možemo imati na morski okoliš. Na samoj Noći istraživača igra je privukla veliki interes.

Kako bismo omogućili da  igru igrate gdje god se nalazili, pripremili smo letak koji možete isprintati kod kuće ili u školi. Idealno bi bilo ispisati ga u formatu A3, ali slova su dovoljno velika da se igra može igrati i ako je isprintate u A4 formatu.

Nadamo se da će vam se svidjeti i da ćete je zaigrati sa svojim razredom na satu geografije, prirode ili biologije, tijekom sata razrednika, ili bilo kojeg drugog sata, ispred škole, na plaži ili u parku.

Našu igru moći će zaigrati svi koji u ožujku posjete događanje "European Ocean Days - Young Voices for the Ocean" u Bruxellesu na posebnom dijelu nazvanom "Ocean Literacy Island". Zbog toga smo igru pripremili i na engleskom jeziku. Osim naših materijala, ondje će biti i mnoge druge zanimljive igre, videozapisi i resursi, svi s istim ciljem – povećati razumijevanje oceana.

Ovdje možete preuzeti [hrvatsku](https://drive.google.com/file/d/1T69m5aisHFjoAuFClzd4Ia_f7dyu4yVj/view?usp=sharing) i [englesku](https://drive.google.com/file/d/147W4v6R7vyp9eLLzwfpFGzBLL4fnJsoW/view?usp=sharing) verziju.

Ako biste željeli isprintati igru u velikom formatu kao što je naš, javite nam se!

Glavna i odgovorna za dizajn igre bila je naša Tina Listeš, a za ilustracije Matija Sandrić, koji su se već prihvatili i novog zadatka o kojem ćete uskoro čuti i ovdje – sigurni smo da će vam biti zanimljivo!