---
publishDate: 2023-06-02T19:41:40+02:00
title: Veliki broj djece sudjelovao u radionicama Mora budućnosti
image: ~/assets/images/351126076_3486417578236556_44113834053772745_n.jpg
category: false
tags: false
---
Bliži se kraj školske godine, a time i završetak ciklusa naših radionica. ![🎉](https://static.xx.fbcdn.net/images/emoji.php/v9/t2b/2/16/1f389.png) Ponosno možemo reći da smo održale 30 radionica u osnovnim školama diljem Hrvatske. Put nas je odveo u Krapinu, Osijek, Sarvaš, Vladislavce, Čepin, Galižanu, Tijaricu, Grab, Čistu Veliku, Šibenik, Primošten, Postira, Omiš, a nekoliko radionica smo održale i u Splitu. Još nas čekaju Zagreb i Opuzen, ali stići ćemo i do njih! ![🌍](https://static.xx.fbcdn.net/images/emoji.php/v9/tde/2/16/1f30d.png)![🌊](https://static.xx.fbcdn.net/images/emoji.php/v9/t5b/2/16/1f30a.png)

Zahvaljujemo se svim učenicima i učenicama od prvog do osmog razreda koji [](<>)su sudjelovali – njih ukupno više od 870! Također, veliko hvala učiteljicama, učiteljima, profesoricama i profesorima koji su nas primili u svoje učionice ![🙌](https://static.xx.fbcdn.net/images/emoji.php/v9/t9c/2/16/1f64c.png)

Ove radionice su nam pružile priliku da djecu upoznamo s važnom temom – važnosti oceana. Vjerujemo da smo zajedno podigli svijest o očuvanju oceana i morskih ekosustava te da su radionice pomogle djeci da bolje razumiju njihovu važnost. ![🐠](https://static.xx.fbcdn.net/images/emoji.php/v9/t29/2/16/1f420.png)![🌿](https://static.xx.fbcdn.net/images/emoji.php/v9/tbd/2/16/1f33f.png)

Ovo iskustvo je za nas bilo predivno i jedva čekamo buduće suradnje. Iako se školska godina bliži kraju, mi ne stajemo već pripremamo nove materijale i projekte koji će nas ponovno odvesti u škole. Ostanite s nama jer nas čeka puno uzbudljivih avantura! ![💫](https://static.xx.fbcdn.net/images/emoji.php/v9/t8c/2/16/1f4ab.png)