---
publishDate: 2023-06-16T19:45:44+02:00
title: Za kraj školske godine održane radionice u Zagrebu
description: ""
image: ~/assets/images/347403658_156374290769967_3351460278117872696_n.jpg
category:
  - radionice
tags: false
---
Danas završavamo ciklus radionica "More budućnosti" za ovu školsku godinu! 

Posljednje radionice održane su u Osnovnoj školi Trnjanska i Osnovnoj školi Ljubljanica u Zagrebu. Znanje o moru i radost koje smo podijelili s našim malim polaznicima unijeli su dašak mora pred kraj školske godine, pripremajući nas za ljetne praznike.

Tijekom proteklih mjeseci s djecom smo istraživali fascinantni svijet mora, upoznavali ih s njegovim organizmima i učili o važnosti očuvanja našeg [](<>)okoliša. Naše radionice pružile su djeci priliku da upoznaju morske ekosustave, istraže različite organizme i shvate koliko su oni važni za ravnotežu naše planete.

Zahvaljujemo svim učiteljicama, učiteljima, profesoricama i profesorima koji su nas pozvali u svoje razrede. Njihov entuzijazam bili su inspiracija za nas i podsjetnik na važnost ulaganja u edukaciju djece o moru i njegovoj važnosti. Vaša podrška i angažman ključni su za uspjeh ovog projekta, a mi smo vam neizmjerno zahvalni na suradnji.

Danas završavamo ovu etapu "Mora budućnosti", ali naše zajedničko putovanje ne staje. Vjerujemo da smo djeci usadili ljubav prema moru i svijesti o važnosti zaštite našeg okoliša. Neka ovi mladi istraživači nastave otkrivati, sanjati i mijenjati svijet oko sebe na bolje.

Hvala vam što ste bili dio naše avanture! Želimo vam sretan i razigran ljetni odmor! 

\----

OŠ Ljubljanica --->  https://bit.ly/3O8pQB7   

OŠ Trnjanska --> https://bit.ly/3JUUviO