---
publishDate: 2023-09-21T21:11:52+02:00
title: 'Stigao  "Ocean u našim rukama: vodič kroz oceansku pismenost" -
  zatražite svoj primjerak'
image: ~/assets/images/381050808_216444708096258_2438886272749266283_n-1-.jpg
category: false
tags: false
---
Isplatilo se čekati! Upravo nam je stigao nestrpljivo očekivani paket s 400 primjeraka publikacije **"Ocean u našim rukama: Vodič kroz oceansku pismenost"**. Ovaj vodič nastao je iz želje da odgajateljima i učiteljima osiguramo dodatni sadržaj koji će im pomoći u podučavanju učenika o morima i oceanima. Nakon održanih radionica za preko 1000 učenika te točno 65 učitelja i učiteljica, primijetili smo da svi imaju jako slično mišljenje o nedovoljnoj zastupljenosti morskih tema u osnovnim školama i slažu se da bi trebalo više sadržaja sličnih onome koji smo prezentirali djeci kroz radionice.
Nažalost, ne možemo posjetiti svaki razred, ali nadamo se da ćemo ovim vodičem pružiti učiteljima **ideje za dodatne aktivnosti i načine kako približiti more djeci** te objasniti njegovu važnost, čak i ako žive kilometrima udaljeni od mora.
Sve škole koje su sudjelovale u radionicama projekta "More budućnosti" dobit će svoj primjerak vodiča, a svi ostali zainteresirani učitelji, profesori i edukatori mogu nam poslati mail ili zapratiti našu [Facebook stranicu](https://www.facebook.com/morebuducnosti) i **zatražiti svoj primjerak.** 
Hvala svima koji su pomogli u izradi ovog vodiča!