---
publishDate: 2024-02-05T11:32:26+01:00
title: Koliko su teme vezne za more zastupljene u udžbenicima u osnovnoj školi?
image: ~/assets/images/clipboard012.jpg
category: false
tags: false
---
Nedavno smo proveli istraživanje o prisutnosti tema o oceanskoj pismenosti u udžbenicima osnovnih škola. Rezultati nisu toliko loši i ne razlikujemo se puno od drugih zemalja u kojima su provedena slična istraživanja, ali mislim da ćemo se svi složiti da su, s obzirom koliko smo kao zemlja orijentirani i ovisni o moru, mogli biti i bolji! 


Analizirajući razne udžbenike, otkrili smo mnoge zanimljive teme koje su uključene u nastavne planove. Međutim, postoje i teme koje zaslužuju dodatnu pažnju, i o njima se detaljno piše u radu koji možete preuzeti [ovdje](https://ejournals.epublishing.ekt.gr/index.php/hcmr-med-mar-sc/article/view/35378/27740).



Iako u udžbenicima nije sve što bi učenici trebali znati o moru da bi razumjeli njegovu važnost, jedna od najpozitivnijih stvari koje smo primijetili tijekom našim posjeta raznim školama diljem Hrvatske upravo su predani učitelji i profesori. Upravno oni, zbog ljubavi prema svom poslu, pružaju svojim đacima mnogo više od samog kurikuluma. Divno je vidjeti koliko oni ulažu truda te osmišljavaju razne školske, pa čak i međunarodne projekte, kako bi obrazovali mlade generacije o važnosti očuvanja naših oceana.